# Я клапачуся. i-care.by
Прывітанне!

Назва гэтага рэпазітара - "я клапачуся" ("i-care"). У мяне ёсць гіпотэза, што ўсе людзі клапотяцца пра адно і тое ж, але робяць гэта вельмі-вельмі розным чынам і амаль ніхто не разумее аб чым ён/яна клапоціцца на самой справе.

Тут я распрацоўваю набор інструментаў, якія, я спадзяюся, дапамогуць людзям (пачынаючы з мяне самога) клапаціцца аб тым, што важна для іх, больш свядома, больш прыемна і больш эфектыўна.

Давай звяртацца друг да друга на "ты". Я жадаю каб між табой і мной былі сяброўскія раўнаправныя адносіны. Я буду шчырым наконт таго, што думаю і адчуваю я. І не буду казаць/тлумачыць табе, хто ты ці які/якая ты. Калі ласка, гэтаксама рабі і ты. Прашу табе казаць шчыра пра свае думкі і адчуванні, і не тлумачыць мне, хто ёсць я. Дазволь мне самому казаць пра сябе.

Прапаную пачаць з пытання

## "Хто найважнейшы чалавек у тваім жыцці?"
Я стварыў ананімнае апытанне ў Telegram https://t.me/mshurkaeu_klopat/3 . Людзі адказваюць па-рознаму. Пасля адказа на пытанне ты ўбачыш як размеркаваліся адказы іншых людзей.

Вось тут мой Youtube канал [Клопат аб найважнейшым чалавеку ў тваім жыцці](https://www.youtube.com/channel/UCDVmfJuYxY6MAfO3KlpYv5A)

<details>
  <summary>Увага! Спойлер! Тут маё зацвярджэнне аб тым, хто найважнейшы чалавек у тваім жыцці з доказам версіі 0.0.1.</summary>

  ### Азначэнні

  Прыметнік "**важны**" азначае "які мае асаблівае значэнне, значны."
  
  "**Найважнейшы**" - вышэйшая ступень параўнання ад прыметніка "важны". Гэты прыметнік азначае, што няма нічога/нікога з больш высокай ступенню важнасці.
  
  Звяртаю тваю ўвагу, што слова "важны" не мае дачынення да "добры", "дрэнны" і да "лепшы", "горшы". Напрыклад, можа здарыцца як добрая так и дрэнная, але ўсё адно важная падзея.
  Таму, "найважнейшы" пра чалавека не азначае, што гэты чалавек нечым лепшы за астатніх.
  
  Буду называць чалавека "**чалавекам з адной асобай**", калі ў любы момант, калі ў чалавека пытаешся пра тое, хто ён (як клічуць, любыя факты з біяграфіі), то чалавек сумленна адказвае і яго адказы супадаюць з усімі адказамі ў папярэднія разы.

  Далей буду разглядаць толькі выпадак чалавека з адной асобай, калі ў разважанні відавочным чынам не разглядаецца іншы выпадак.

  Я сцвярджаю, што
  ### Для любога чалавека найважнешы чалавек у яго жыцці - гэта ён сам/яна сама.
  
  ### Доказ
  Кожны чалавек атрымоўвае інфармацыю са знешняга света праз свае органы пачуццяў, атрымоўвае фізічнае і псіхалагічнае ўздзеянне ад іншых людзей і з'яў.
  Ніхто іншы не мае доступу да ўсёй паўнаты гэтай інфармацыі. Ніхто акрамя чалавека не адчувае наколькі моцна казыча ў носе, ніхто акрамя чалавека не адчувае,
  што адбываецца ў яго пачуццях і думках, калі побач прайшоў нейкі другі чалавек. І г.д... Гэта робіць чалавека ўнікальным чалавекам на свеце з пункту гледжання доступу
  да інфармацыі аб тым, што дакладна з ім адбываецца. Усе астатніе людзі маюць менш інфармацыі пра гэта.

  На выснове ўсёй атрыманай інфармацыі чалавек прымае сваё ўласнае рашэнне што рабіць далей. У тым ліку гэта можа быць рашэнне звярнуцца да іншага чалавека па дапамогу з
  далейшымі шагамі. Ні водзін учынак не можа здарыцца пакуль чалавек не прыняў рашэння. Гэта робіць чалавека ўнікальным чалавекам на свеце з пункту гледжання прыняцця
  рашэнняў аб сваіх учынках.

  Чалавек валодае ўласнай карцінай свету. На яе ўплываюць іншыя людзі, але належыць яна самому чалавеку. Калі абсалютна ўсе іншыя людзі раптам знікнуць, то карціна свету
  застанецца ў чалавека. Яна пачне змяняцца пад уплывам новых абставін, але не знікне зусім, бо належыць чалавеку. Уласная карціна свету чалавека ўплывае на тое,
  каго і наколькі чалавек лічыць выжным ў сваім жыцці. Але належыць яна самому чалавеку і гэта робіць чалавека ўнікальным чалавекам у свеце з пункту гледжання валодання
  яго карцінай свету.

  Ад самага нараджэння да самай смерці, удзень, уначы, летам, зімой... Калі чалавек у прытомнасці, ён знаходзіцца побач з сабой (адчувае, прымае рашэнні). Гэта робіць
  чалавека унікальным чалавекам у свеце з пункту гледжання часу, праведзенага з ім.

  Таму, няма другога чалавека, які мае настолькі ўсеаб'емны ўплыў на яго. І таму ён/яна і ёсць найважнейшы чалавек у сваім жыцці.

  ### Дадатковыя разважанні
  Гэты доказ не пра тое, што твой любімы іншы чалавек мае меншае значэнне для цябе чым ты сам/сама лічаш. Не. Ты ведаеш на што ты гатовы/гатовая для таго чалавека.
  Але задумайся і пабач, што ты існуеш. Падумай, што ў тваёй карціне свету на дазваляла табе назваць сябе найважнейшым чалавекам у сваім жыцці. Ты прымаеш уласныя рашэнні.
  Табе вырашаць як змяніць сваю карціну света ці не змяняць яе. І спытай у свайго любімага чалавека, хто найважнейшы чалавек у яго/яе жыцці.
</details>


## Іншае

Мой іншы праект [i-walk.by](https://github.com/mshurkaeu-public/i-walk.by). Гэта пра клопат аб людзях, якім падабаецца адчуваць сваю здольнасць мяняць/уплываць на наваколле
(дом, вуліца, мікрараён, вёска, горад, краіна). Напрыклад: ты ходзіш па вуліцы з дня ў дзень, з тыдня ў тыдзень, ... месяцы праходзяць, а вуліца зарастае травой і смеццем. Ствараеш заяўку
праз 115.бел - праз тыдзень ідзеш - вуліца чыстая, прыгожая... І ты разумееш, што табе гэта падабаецца. І тое, што вуліца чыстая і тое, што ты паўплываў.

Прыемнага дня твайму найважнейшаму чалавеку ў жыцці!
