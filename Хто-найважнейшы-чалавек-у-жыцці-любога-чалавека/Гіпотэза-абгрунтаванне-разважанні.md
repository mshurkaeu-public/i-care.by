<a name="змест"></a>
### Змест
[Змест](#змест)<br/>
[Азначэнні](#азначэнні)<br/>
[Гіпотэза](#гіпотэза)<br/>
[Абгрунтаванне](#абгрунтаванне)<br/>
[Спробы абвяржэння](#спробы_абвяржэння)<br/>
[Дадатковыя разважанні](#дадатковыя_разважанні)<br/>
[Удзячнасць](#удзячнасць)<br/>

<a name="азначэнні"></a>
### Азначэнні

"**Гіпо́тэза**" (стар.-грэч.: ὑπόθεσις — здагадка; ад ὑπό — знізу, пад + θέσις — тэзіс) — навуковая здагадка, якая вылучаецца дзеля тлумачэння любой з'явы і патрабуе
праверкі на вопыт і тэарэтычнага абгрунтавання, дзеля таго каб стаць дакладнай навуковай тэорыяй. Таксама — недаказанае сцвярджэнне або здагадка. Любая гіпотэза
<ins>павінна быць абвергнута ці пацверджана (даказана)</ins>. Глядзі https://be.wikipedia.org/wiki/Гіпотэза.

Прыметнік "**важны**" азначае "які мае асаблівае значэнне, значны".

"**Найважнейшы**" — вышэйшая ступень параўнання ад прыметніка "важны". Гэты прыметнік азначае, што няма нічога/нікога з больш высокай ступенню важнасці.

Звяртаю тваю ўвагу, што прыметнік "важны" не мае дачынення да тыпаў характарыстык "добры"-"дрэнны" і да "лепшы"-"горшы".
Напрыклад, можа здарыцца як добрая так і дрэнная, але ўсё адно важная падзея.
Таму, "найважнейшы" пра чалавека не азначае, што гэты чалавек нечым лепшы за астатніх.

Таксама звяртаю тваю ўвагу, што характарыстыкі "найважнейшы" і "важны" не супадаюць з характарыстыкай "любімы".
"Любімы"-"нелюбімы" і "важны"-"няважны" гэта асобныя, хоць і залежные "вымярэнні".
Павышэнне "любімасці" можа павышаць "важнасць". Напрыклад, чым больш я цябе люблю, тым больш важны для мяне ты чалавек. Сувязь тыпу "ўзрастае першае - ўзрастае другое".
Але "важным" можа быць і "зусім нелюбімае". Напрыклад, "зусім нелюбімы" гангстар, які накіраваў на цябе пісталет, з'яўляецца "важным/значным" чалавекам у тваім жыцці.
У гэтым прыкладзе сувязь зусім другога тыпу. Таму "любімы"-"нелюбімы" і "важны"-"няважны" гэта асобныя, хоць і нейкім чынам залежные "вымярэнні".

Буду называць чалавека "**чалавекам з адной асобай**", калі ў любы момант, калі ў чалавека пытаешся пра тое, хто ён (як клічуць, любыя факты з біяграфіі), то чалавек
сумленна адказвае і яго адказы супадаюць з усімі адказамі ў папярэднія разы.

Далей буду разглядаць толькі выпадак чалавека з адной асобай, калі ў разважанні відавочным чынам не разглядаецца іншы выпадак.

<a name="гіпотэза"></a>
### Гіпотэза
<ins>**Для любога чалавека найважнешы чалавек у яго/яе жыцці — гэта ён сам/яна сама**</ins>.

<a name="абгрунтаванне"></a>
### Абгрунтаванне
Кожны чалавек атрымоўвае інфармацыю са знешняга света праз свае органы пачуццяў, атрымоўвае фізічнае і псіхалагічнае ўздзеянне ад іншых людзей і з'яў.
Ніхто іншы не мае доступу да ўсёй паўнаты гэтай інфармацыі. Ніхто акрамя чалавека не адчувае наколькі моцна казыча ў носе, ніхто акрамя чалавека не адчувае,
што адбываецца ў яго пачуццях і думках, калі побач прайшоў нейкі другі чалавек. І г.д… Гэта робіць чалавека ўнікальным чалавекам на свеце з пункту гледжання доступу
да інфармацыі аб тым, што дакладна з ім адбываецца. Усе астатніе людзі маюць менш інфармацыі пра гэта.

На выснове ўсёй атрыманай інфармацыі чалавек прымае сваё ўласнае рашэнне што рабіць далей. У тым ліку гэта можа быць рашэнне звярнуцца да іншага чалавека па дапамогу з
далейшымі шагамі. Ні водзін учынак не можа здарыцца пакуль чалавек не прыняў рашэння. Гэта робіць чалавека ўнікальным чалавекам на свеце з пункту гледжання прыняцця
рашэнняў аб сваіх учынках.

Чалавек валодае ўласнай карцінай свету. На яе ўплываюць іншыя людзі, але належыць яна самому чалавеку. Калі абсалютна ўсе іншыя людзі раптам знікнуць, то карціна свету
застанецца ў чалавека. Яна пачне змяняцца пад уплывам новых абставін, але не знікне зусім, бо належыць чалавеку. Уласная карціна свету чалавека ўплывае на тое,
каго і наколькі чалавек лічыць важным ў сваім жыцці. Але належыць яна самому чалавеку і гэта робіць чалавека ўнікальным чалавекам у свеце з пункту гледжання валодання
яго карцінай свету.

Ад самага нараджэння да самай смерці, удзень, уначы, летам, зімой… Калі чалавек у прытомнасці, ён знаходзіцца побач з сабой (адчувае, прымае рашэнні). Гэта робіць
чалавека унікальным чалавекам у свеце з пункту гледжання часу, праведзенага з ім.

Таму, няма другога чалавека, які мае настолькі ўсеаб'емны ўплыў на яго. І таму ён/яна і ёсць найважнейшы чалавек у сваім жыцці.

<a name="спробы_абвяржэння"></a>
### Спробы абвяржэння
Для таго каб абвергнуць гіпотэзу дастаткова знайсці адзін прыклад, калі найважнейшым чалавекам у жыцці чалавека з'яўляецца нехта іншы, а не ён сам/яна сама.

#### Спроба №1. 23 лістапада 2022 года. Найважнейшым чалавекам у жыцці гіпатэтычнай бабулі з'яўляецца яе ўнук.
Гэтую спробу абвяржэння гіпотэзы я атрымаў ад суразмоўцы ў чаце. Каб лепей высветліць, як гэтая гіпатэтычная бабуля прымае рашэнні я спытаў:<br/>
\- Калі ўнук, які найважнейшы чалавек у жыцці бабулі, прыйдзе і скажа "бабуля, з гэтага моманту найважнейшы чалавек у тваім жыцці - Мікалай Шуркаеў".
Бабуля паслухаецца?<br/>
\- Не паслухаецца.<br/>
\- Што кажа нам аб тым, што ў яе жыцці знайшоўся нехта больш значны чым той унук. Так?<br/>
\- Не)<br/>
\- А што тады гэта азначае?<br/>
\- Я не псіхолаг.<br/>
\- Ты сам так бы паступіў на месцы той бабулі ў такой сітуацыі?<br/>
\- Я бы рабіў усё для ўнука, не слухаючы яго.<br/>
\---

Мой аналіз сітуацыі:

гэта толькі адзін выпадак, вядомый пра гэтую гіпатэтычную бабулю і яе ўнука. Каб рабіць нейкія высновы пра "найважнейшага чалавека <ins>ў жыцці</ins>" бабулі трэба
дапусціць, што шаблоны адносін у гэтай гіпатэтычнай бабулі да ўнука на працягу жыцця падобны на тое, што апісана ў сітуацыі. Калі гэтае дапушчэнне пра бабулю
няправільнае, то і высновы могуць быць недакладныя або няправільныя. І таксама невядома што было да таго як унук нарадзіўся і што здарыцца, калі ўнук памрэ, а бабуля
працягне жыць.

У апісанай сітуацыі я бачу, што ў бабулі ёсць сваё ўласнае ўяўленне аб тым, што добра для ўнука. І гэтае ўласнае ўяўленне моцна перавешвае тое, што кажа ўнук.
Настолькі моцна, што яна нават не пытаецца, а чаму гэта для ўнука так важна, каб Мікалай Шуркаеў стаў яе найважнейшым чалавекам. Я лічу, што сітуацыя для бабулі
здарылася незвычайная. Таму нельга сказаць, што рашэнне прынята бабулей без высвятлення прычын унука з-за таго што прычыны высвятляліся ў папярэднія разы. Таму лічу,
што, можна дапусціць, што ігнараванне ўнутранных прычын унука і падпарадкаванне рашэнняў, датычных унука, сваім ўласным уяўленням "што для ўнука добра" гэта звычайны
падыход гэтай гіпатэтычнай бабулі. Ну а калі бабуля падпарадкоўвае свае рашэнні ўласнаму ўяўленню "што для ўнука добра", ігнаруючы ўнутранныя прычыны ўнука, то,
магчыма, яна часам робіць унуку дрэнна/балюча і ігнаруе гэта. Такім чынам бабуля ставіць сваё ўяўленне "што для ўнука добра" вышэй за адчуванне шчасця ўнука. Гэта
значыць клапоціцца аб сваіх жаданнях больш чым аб адчуванні шчасця ўнука. А гэта азначае, што бабуля клапоціцца больш аб сабе чым аб шчасці ўнука. Такім чынам, унук не
з'яўляецца найважнейшым чалавекам у жыцці бабулі. Магчыма, унук другі па важнасці чалавек пасля самой бабулі.

Буду ўдзячны, калі знойдзеш памылкі ў гэтым разважанні і даш мне ведаць пра іх.

<a name="дадатковыя_разважанні"></a>
### Дадатковыя разважанні
Гэты доказ не пра тое, што твой любімы іншы чалавек мае меншае значэнне для цябе чым ты сам/сама лічаш. Не. Ты ведаеш на што ты гатовы/гатовая для таго чалавека.
Але задумайся і пабач, што ты існуеш. Падумай, што ў тваёй карціне свету на дазваляла табе назваць сябе найважнейшым чалавекам у сваім жыцці. Ты прымаеш уласныя рашэнні.
Табе вырашаць як змяніць сваю карціну света ці не змяняць яе. І спытай у свайго любімага чалавека, хто найважнейшы чалавек у яго/яе жыцці.

<a name="удзячнасць"></a>
### Удзячнасць
